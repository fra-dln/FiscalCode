Un codice fiscale italiano è formato da 16 caratteri alfanumerici. I primi 15 caratteri servono ad identificare la persona, mentre invece, l'ultima lettera è una lettera di controllo.
Il codice fiscale è diviso in 7 parti e cioè:

1. tre lettere per l'individuazione del cognome
2. tre lettere per l'individuazione del nome
3. due numeri per l'anno di nascita
4. una lettera per il mese di nascita
5. due numeri per il giorno di nascita ed il sesso
6. una lettera e tre numeri per l'individuazione del luogo di nascita
7. una lettera finale di controllo

Dobbiamo ricavare 3 lettere per il cognome. Bisogna prendere la prima, la seconda e la terza consonante. Però potrebbe anche succedere che ci siano solo due consonanti oppure una sola; in tal caso dopo aver preso le consonanti si inizia a prendere anche le vocali. Se ancora mancano altre lettere per completare la nostra stringa di tre caratteri si aggiunge la lettera X.
I cognomi composti da più parole vanno considerati come se fossero una sola parola.

Il procedimento che si utilizza per ricavare le tre lettere del nome, è uguale a quello del cognome con l'unica differenza che adesso dobbiamo prendere la prima, la terza e la quarta consonante. Nel caso non ci sono quattro consonanti, si prendono le prime tre e se ci sono meno di tre consonanti si effettua lo stesso procedimento del cognome.

I due numeri dell'anno di nascita sono semplicemente le sue ultime due cifre.

Mese una lettera secondo la sottostante tabella:

Gennaio		A
Febbraio	B
Marzo		C
Aprile		D
Maggio		E
Giugno		H
Luglio		L
Agosto		M
Settembre	P
Ottobre		R
Novembre	S
Dicembre	T

Per definire il giorno di nascita ed il sesso di una persona abbiamo a disposizione 2 cifre. Nel caso si tratti di un uomo basta usare queste 2 cifre per indicarne semplicemente il giorno di nascita (con lo zero davanti se il giorno è di una sola cifra), mentre se si tratta di una donna dobbiamo inserire il giorno di nascita sommato a 40.

Lettera di controllo: 
Siamo quindi arrivati all'ultima fase che corrisponde al calcolo, tramite un ben determinato algoritmo, della lettera di controllo. L'algoritmo consiste nel convertire i vari caratteri in numeri secondo la tabella sottostante e poi eseguire varie operazioni seguendo questi passi:

1. Convertire in numeri i caratteri di posizione pari.
2. Convertire in numeri i caratteri di posizione dispari.
3. Addizionare tutti i valori ottenuti e dividerli per 26.
4. Determinare una lettera alfabetica corrispondente al resto dell'operazione (vedi tabella).

Carattere	Valore pari	Valore dispari	Resto	Lettera di controllo
A o 0 (zero)	0			1	0		A
B o 1		1			0	1		B
C o 2		2			5	2		C
D o 3		3			7	3		D
E o 4		4			9	4		E
F o 5		5			13	5		F
G o 6		6			15	6		G
H o 7		7			17	7		H
I o 8		8			19	8		I
J o 9		9			21	9		J
K		10			2	10		K
L		11			4	11		L
M		12			18	12		M
N		13			20	13		N
O		14			11	14		O
P		15			3	15		P
Q		16			6	16		Q
R		17			8	17		R
S		18			12	18		S
T		19			14	19		T
U		20			16	20		U
V		21			10	21		V
W		22			22	22		W
X		23			25	23		X
Y		24			24	24		Y
Z		25			23	25		Z